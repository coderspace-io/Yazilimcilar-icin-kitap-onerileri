# **Yazılımcılar İçin Kitap Önerisi 📚💡**

Yazılım mühendisliği, teknolojinin hızla ilerlediği günümüzde oldukça önemli bir kariyer seçeneği haline geldi. Yazılım dünyasında başarılı olmak ve gelişmek için sürekli olarak kendinizi güncel tutmalısınız.

  

İyi bir yazılım mühendisi olmanın yollarından biri de kaliteli kaynaklardan yararlanmaktır. Bu yazımızda, yazılım mühendisi olmak isteyenlere en iyi **5 kitap önerisini** sunacağız. Bu kitaplar, yazılım dünyasındaki temel prensipleri, tasarım desenlerini, kod kalitesini ve daha fazlasını ele almaktadır. Şimdi, gelin beraber bu kitaplara göz atalım. 🙇‍♀️👇
|
**1️⃣ “Clean Code" - Robert C. Martin**

İlk kitap önerimiz, yazılım mühendisliğinde **temiz kod** yazmanın önemini vurgulayan "**Clean Code**" kitabı. Bu kitap, **Robert C. Martin** tarafından kaleme alınmıştır ve yazılım dünyasında klasikleşmiş bir başvuru kaynağıdır.

  

Temiz kod yazmak, kodun okunabilirliğini artırır, bakımını kolaylaştırır ve kod tabanının kalitesini yükseltir. Bu kitap, **kod yazma prensiplerini**, iyi uygulamaları ve kötü alışkanlıklardan kaçınmayı anlatarak yazılım mühendislerine rehberlik etmektedir.

  

Clean Code kitabı, kod yazma becerilerinizi geliştirmenize yardımcı olacak önemli konuları da ele almaktadır. Örneğin, kodunuzun anlaşılır olması, işlevselliğinizi artıracak temel bir faktördür. Aynı zamanda, **kod tekrarını azaltma**, **sınıfları ve fonksiyonları uygun şekilde adlandırma**, **doğru yorumlama** ve daha fazlası gibi konular da kitapta yer almaktadır. Yazılım mühendisliğindeki başarınızı artırmak ve mesleki gelişiminizi desteklemek için "Clean Code" kitabını mutlaka okumanızı öneririz.



> **Clean Code ile ilgili daha fazla detaylı bilgi edinmek ve yazılım projelerinizdeki kod kalitesini artırmak isterseniz, [şu yazımıza](https://coderspace.io/sozluk/clean-code) da göz atabilirsiniz.**



### 2️⃣ "Design Patterns" - Erich Gamma, Richard Helm, Ralph Johnson, John Vlissides

İkinci kitap önerimiz, "**Design Patterns**" yani "**Tasarım Desenleri**" kitabı. Bu kitap, **Erich Gamma**, **Richard Helm**, **Ralph Johnson** ve **John Vlissides** tarafından yazılmış bir başyapıttır diyebiliriz.

  

Bu kitap, tasarım desenlerini kavramanızı ve uygulamanızı sağlayarak yazılım geliştirme becerilerinizi geliştirmenize yardımcı olacaktır. Örneğin, **Singleton**, **Factory**, **Observer**,***Strategy*** gibi desenler, yazılım projelerinde sıkça karşılaşılan sorunlara çözüm sunar. Bu desenler, kodunuzun daha esnek, bakımı kolay ve genişletilebilir olmasını sağlar. Kitap, her bir deseni ayrıntılı olarak açıklar, örneklerle destekler ve gerçek dünya uygulamalarına yer verir.

  

### 3️⃣ "The Pragmatic Programmer" - Andrew Hunt, David Thomas

“**The Pragmatic Programmer**” yani "**Pragmatik Programcı**" kitabı, **Andrew Hunt** ve **David Thomas** tarafından kaleme alınmış bir klasik haline gelmiştir. Yazılım mühendisleri için başvuru kaynağı olan bu kitap, pratik yaklaşımları ve değerli öğütleriyle dikkat çekmekte.

  

**Yazılım geliştirme sürecinde karşılaşılan zorlukları** ele alırken pratik çözümler sunar. Kitap, kodunuzu daha temiz ve anlaşılır hale getirmeniz için teknik ipuçları sunarken, aynı zamanda iletişim becerilerinizi ve iş birliği yapma yeteneklerinizi geliştirmenize yardımcı olur. Bu kitabı okuyarak, yazılım mühendisliği kariyerinizde başarılı bir şekilde ilerlemeniz için gereken bilgileri edinebilirsiniz.

  

### 4️⃣ "Refactoring: Mevcut Kodun Tasarımını İyileştirme" - Martin Fowler

“**Refactoring: Mevcut Kodun Tasarımını İyileştirme**” kitabı, yazılım mühendislerine mevcut kod tabanlarını nasıl iyileştirebileceklerini öğreten önemli bir kaynaktır.

  

Yazılım projelerinde sıklıkla karşılaşılan sorunlardan biri, zaman içinde karmaşıklaşan ve bakımı zor hale gelen bir **kod tabanına** sahip olmaktır. Bu kitap, **refactoring prensiplerini** ve **tekniklerini** anlatarak yazılım mühendislerine bu sorunu çözmeleri için rehberlik eder.

  

### 5️⃣ "Code Complete" - Steve McConnell

Son kitap önerimiz, yazılım mühendisliği alanında bir klasik haline gelen "**Code Complete**" kitabı. **Steve McConnell** tarafından kaleme alınan bu kitap, yazılım geliştirme sürecinin her aşamasında karşılaşılan sorunları ele alır ve çözüm önerileri sunar.

  

Code Complete, yazılım mühendislerinin teknik yeterliliklerini artırmak için bir **rehber niteliğindedir** diyebiliriz. Kitap, kod yazma sürecindeki en iyi uygulamaları, kod stilini, adlandırma kurallarını, hata ayıklama tekniklerini ve daha fazlasını ele alır. "**Code Complete**" kitabını okuyarak, yazılım mühendisliği kariyerinizde daha başarılı olmak için gerekli bilgi ve becerileri edinebilirsiniz.

  

### 🎧 Bonus: Dinleyebileceğiniz Sesli Kitaplar

**Sesli kitaplar** ve **podcast**'ler işe gidip gelmek, ev işleri yapmak, spor yapmak için harcadığımız birkaç değerli saatten en iyi şekilde yararlanmanın harika bir yoludur! Bu şekilde zamandan tasarruf ederken, kendinizi geliştirebilir ve sınırlarınızı zorlayabiliriz. 💪

  

💡 Yazılım projelerinde sıkışıp kalmışken, bir sesli kitap dinlemek, yenilikçi çözümler bulmamızı sağlar. Ayrıca, uzun saatler boyunca ekranlara bakmaktan yorulmuş gözlerimize bir ara verme fırsatı sunarlar. **Gözlerimiz dinlenirken, kulaklarımız farklı dünyalara açılır.** 🌎

  

1.  #### The Phoenix Project: A Novel About IT, DevOps, and Helping Your Business Win - Gene Kim, Kevin Behr, George Spafford
    

Bu sesli kitap, **yazılım** ve **IT alanında** **[DevOps](https://coderspace.io/sozluk/devops)** uygulamalarını anlatan bir roman formatında kaleme alınmıştır. Hikaye, bir IT projesinin sıkıntılarına odaklanırken, DevOps prensiplerini ve uygulamalarını anlatır. Dinlerken hem keyif alacak hem de yazılım projelerinin nasıl daha verimli bir şekilde yönetilebileceğini öğreneceksiniz.

  

2.  #### Algorithms to Live By - Brian Christian, Tom Griffiths
    

Bilgisayar algoritmaları sadece bilgisayarlar için mi geçerlidir? Günlük hayatımızda çalışmasını sağlayabilir miyiz?

  

**Algorithms to Live By**, günlük hayatta karşılaştığımız karar verme süreçlerinde algoritmik düşünceyi nasıl kullanabileceğimizi anlatır. Kitap, bilgisayar biliminden ve matematikten ilham alarak, karmaşık sorunları çözme ve en iyi kararları verme konusunda bize rehberlik eder.

![Codecast by Coderspace.io](https://drive.google.com/file/d/1UCynK9UsxkG38FaqNl7tESpGz4GKpKaG/view?usp=sharing)

